382 DE DEORUM NATURA

deos, quoniam insitas eorum vel potius innatas cognitiones habemus.
De quo autem omnium natura consentit, id verum esse necesse est:
igitur deos confitendum est. Quod quoniam fere constat inter omnis non
philosophos solum, sed etiam indoctos, fateamur constare illud etiam,
5hanc nos habere sive anticipationem, ut ante dixi, sive praenotionem
deorum -— sunt enim rebus novis nova ponenda nomina, ut Epicurus
ipse πρόληψιν appellavit, quam antea nemo eo verbo nominarat —2
hanc igitur habemus, ut deos beatos et inmortales putemus. 45. Quae
enim nobis natura informationem ipsorum deorum dedit, eadem insculpsit
toin mentibus, ut eos aeternos et beatos haberemus. Quod si ita est, vere
exposita illa sententia est ab Epicuro, quod beatum aeternumque sit, id
nec habere ipsum negotii quicquam nec exhibere alteri, itaque neque ira
neque gratia teneri, quod quae talia essent inbecilla essent omnia. Si
nihil aliud quaereremus nisi ut deos pie coleremus et ut superstitione
⁹15liberaremur‚ satis erat dictum3 nam et praestans deorum natura homi-
num pietate coleretur, cum et aeterna esset et beatissima — habet enim
venerationem iustam quicquid excellit —‚ et metus omnis a vi atque ira
deorum pulsus esset; intellegitur enim a beata inmortalique natura et
iram et gratiam segregari, quibus remotis nullos a superis inpendere
20 metus. Sed ad hanc confirmandam opinionem anquirit animus et formam
et vitae actionem mentisque agitationem in deo.

XVIII. 46. Ac de forma quidem partim natura nos admonet, partim
ratio docet. Nam a natura habemus omnes omnium gentium speciem
nullam aliam nisi humanam deorum: quae enim forma alia occurrit um-

25 quam aut vigilanti cuiquam aut dormienti? Sed, ne omnia revocentur
ad primas notiones, ratio hoc idem ipsa declarat. 47. Nam cum prae-
stantissumam naturam, vel quia beata est vel quia sempiterna, convenire
videatur eandem esse pulcherrimam, quae conpositio membrorum, quae
conformatio liniamentorum, quae ligura, quae species humana potest

30 esse pulchrior? Vos quidem, Lucili, soletis — nam Cotta meus modo
hoc, modo illud --, cum artificium effingitis fabricamque divinam, quam
sint omnia in hominis figura non modo ad usum, verum etiam ad venu-
statem apta, describere. 48. Quod si omnium animantium formam vincit
hominis figura, deus autem animans est, ea figura profecto est, quae

35pulcherrima est omnium, quoniamque deos beatissimos esse constat,
beatus autem esse sine virtute nemo potest nec virtus sine ratione con-
stare nec ratio usquam inesse nisi in hominis figura, hominis esse specie
deos confitendum est. 49. Nec tamen ea species corpus est, sed quasi
corpus, nec habet sanguinem, sed quasi sanguinem. XIX. Haec quam-

3. fere B E: fieri Α C P —— 4. fateamur (corr. ex fatemur) B: fatemur ACEP -
5. anticipatione· -praenotione corr. ex anticipatione -—praenotione‘ C — 7. problebsin
A E 1³3 proplebsin (litt. post o erasa et superscr. b) B3 problepsin corr. ex prolebsin C -
9. deorum ipsorum Ο - 42. ue exhibere C — 44. querimus Α, quaerimus C P —- 49. in-
pedere corr. in inpedire A -— 20. anquirit corr. in inquirit P — Ἥ. vitae actionem men-
tisque agitationem Beierus (ad Cic. de Offic. 1 g 47): vitam et actionem mentis atque ayt*-
tationem ‘210 — Ἡ. partem --partem B¹ P — ⁹24. alia forma O — ⁶29. conformatio BP:
confirmatio Α Ε; formatio C — 33. discribere B — 35. pulcherrima est Madvig (ad Cic.
de Fiun. p. 448): pulcherrima sit ςὶῑΟ —- 36. beatus aulem sine virtute nemo potest esse P
— 37. in om. ACEP.

