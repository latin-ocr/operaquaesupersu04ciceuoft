460 DE FINIBUS BONORUM ET MALORUM

neret, Qvon Elvs VIRTVTE aut FELICITATE posset dicere, si neque virtus
in ullo nisi in sapiente nec felicitas vere dici potest? Quae est igitur
ista philosophia, quae communi more in foro loquitur, in libellis suo?
praesertim cum, quod illi suis verbis significent, in eo nihil novetur,
5eaedem res maneant alio modo. ⁶23. Quid enim interest, divitias, opes,
valetudinem bona dicas anne praeposita, cum ille, qui ista bona dicit,
nihilo plus iis tribuat quam tu, qui eadem illa praeposita nominas?
Itaque homo in primis ingenuus et gravis, dignus illa familiaritate
Scipionis et Laelii, Panaetius, cum ad Q. Tuberonem de dolore pa-

10 tiendo scriberet, quod esse caput debebat, si probari posset, nusquam
posuit, non esse malum dolorem, sed quid esset et quale, quantumque
in eo esset alieni, deinde quae ratio esset perferendi: cuius quidem,
quoniam Stoicus fuit, sententia condemnata mihi videtur esse inanitas
ista verborum.

15 Χ. ⁶24. Sed ut propius ad ea, Cato, accedam, quae a te dicta sunt,
pressius agamus eaque, quae modo dixisti, cum iis conferamus, quae
tuis antepono. Quae sunt igitur communia vobis cum antiquis, iis sic
utamur quasi concessis, quae in controversiam veniunt, de iis, si placet,
disseramus. Mihi vero, inquit, placet agi subtilius et, ut ipse dixisti,

20 pressius. Quae enim adhuc protulisti, popularia sunt, ego autem a te
elegantiora desidero. A mene tu? inquam, sed tamen enitar et, si minus
multa mihi occurrent, non fugiam ista popularia. (¹25. Sed positum sit
primum nosmet ipsos commendatos esse nobis primamque ex natura
hanc habere appetitionem, ut conservemus nosmet ipsos. Hoc convenit:

25 sequitur illud, ut animadvertamus qui sinius ipsi, ut nos quales oportet
esse servemus. Sumus igitur homines: ex animo constamus et corpore,
quae sunt cuiusdam modi, nosque oportet, ut prima appetitio naturalis
postulat, haec diligere constituereque ex his finem illum summi boni
atque ultimi: quem, si prima vera sunt, ita constitui necesse est, earum

30 rerum, quae sint secundum naturam, quam plurima et quam maxima
adipisci. 26. Hunc igitur finem illi tenuerunt, quodque ego pluribus
verbis, illi brevius, secundum naturam vivere, hoc iis bonorum vide-
batur extremum.

XI. Age nunc isti doceant vel tu potius — quis enim ista melius? —,
35quonam modo ab isdem principiis profecti efficiatis ut honeste vivere,
id est enim vel e virtute vel naturae congruenter vivere, summum
bonum sit et quonam modo aut quo loco corpus subito deserueritis
omniaque ea, quae, secundum naturam cum sint, absint a nostra

2. in nullo B E - m'si sapiente B - 3. libellis B D: libello CO — l». sui uerbis B Ε
- nocetur P. Faber: mouetur B E; mouealur G. Quod in plerisque codd. additur glos-
sema deipsis rebus rnihil mutetur om. G M, seclusit O — 6. bonam d. B Ε - 7. iis] his B O
—- 9. el Laelii] edulii Β - Q. om. B — 40. possit B — Μ. et om. B — ⁴2. esset B G: in—
esset M O. Cf. p. 458, 8. - perferenda E - 43. quonium] quem B —— 44. inanitas B G: in·
manitas Mo — 45. a le] antea B — 116. iis] his B O — 47. rubis] nobis B E — iis] his Β O

—- 48. in om. Β -1 20. a te om. B — Χ22. mulla michi B: mihi inulla ΜΟ — ⁶25. ul vos
(non et nos) etiam E —— ⁶27. prima peticio B E — 30. quam plurima —- secundum naluram
0111. Β - 32. vivere, hoc Wesenberg: vivere. Hoc Ο - iis] his B D O ·- videbatur ‘Ne-

senberg: videatur Bl)G; videtur CMO — 34. ista B —- 35. hysclem 133 eisdem Ο -— 37. ec
quonam] ecquonam D.

