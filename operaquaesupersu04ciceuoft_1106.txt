404 2 CICERONIS

e. FRAGMENTA POEMATUM.

 

I. VERSUS HOMERICI
A CICERONE IN LATINUM coNvERSL
ADNOTATIO.

Cicero ipse se Homeri versus in Latinum transtulisse profitetur (de
Fin. l. V. c. 18.). Nec equidem dubito quin, ut quae a se admodum ado-
lescentulo conversa esse scribit Aratea, sic etiam Homerica quaedam in
iuventute ab eo exercitationis causa Latinis expressa sint versibus. Nouus.

A) ex Iliade.
«Ἰ. Lib. ll. V. 299-330. ap. Cic. de Divin. 11, 30, 63.

Ferte, viri, et duros animo tolerate labores,
Auguris ut nostri Calchantis fata queamus
Scire ratosne habeant an vanos pectoris orsus.
Namque omnes memori portentum mente retentant,
Qui non funestis liquerunt lumina satis.

Argolicis primum ut vestita est classibus Aulis,
Quae Priamo cladem et Troiae pestemque serebant,
Nos circum latices gelidos fumantibus aris,
Aurigeris divom placantes numina tauris,

Sub platano umbrifera, sons unde emanat aqua'i',
Vidimus immani specie tortuque draconem
Terribilem, lovis ut pulsu penetrabat ab ara:

Qui platani in ramo foliorum tegmine saeptos
Corripuit pullos: quos cum consumeret oct0,

Nona super tremulo genetrix clangore volabat,

Cui ferus inmani laniavit viscera morsu.

Hunc, ubi tam teneros volucris matremque peremit,
Qui luci ediderat genitor Saturnius idem

Abdidit et duro formavit tegmine saxi.

Nos autem timidi stantes mirabile monstrum
Vidimus in mediis divom versarier aris.

Tum Calchas baec est fidenti voce locutus:
Quidnam torpentes subito obstupuistis Achivi?
Nobis haec portenta deum dedit ipse creator
Tarda et sera nimis, sed sama ac laude perenni.
Nam quot avis taetro mactatas dente videtis,

Tot nos ad Troiam belli exanclabimus annos,
Quae decumo cadet et poena satiabit Achivos.
Edidit haec Calchas, quae iam matura videtis.

⁶2. Lib. Vl. v. ‘2011 sq. ap. Cic. Tusc. l. lll. c. 26, 63,

Qui miser in campis maerens errabat Ale‘i's,
lpse suum cor edens, hominum vestigia vitans.

