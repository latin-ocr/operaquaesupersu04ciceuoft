In Tusculanarum libris duo codices vetustissimi, Gudianus n. 294
et Parisinus n. 6332, iam antea ab aliis hominibus literatis adhibiti
erant, sed cum in haud paucis locis de illorum codicum scripturis haud
satis constaret, illos quoque iterum conferendos putavimus.

In Laelio et Catone Maiore ex ingenti librorum manuscriptorum
copia illos elegimus, quos reliquis minus interpolatos esse usu cogno-
veramus. Paenitet non adhibuisse codicem bibliothecae publicae Mona-
censis num. walt, in quem et ipsum nuper demum incidi, in quo
Laelius scriptus est inde a capite ΧΠ. Habet is codex multa quidem
vitia vulgaria, sed est liber ab interpolationibus eoque nomine suspi-
ciendus, quod omncs facile, qui adhuc cogniti sunt, vetustate antecedit.
Neglectus tamen erat in nostra bibliotheca, quia de eius aetate, quae
saeculo decimo non est inferior. in indicibus codicum manu scriptorum
erratum erat.

In reliquiis librorum de re publica non sine fructu usi sumus nova
palimpsesti collatione quam G. N. clu Rieu Batavus a se institutam publi-
cavit. Etiam plus profuit sollertia Detlefsenii‚ qui et partem libri
ΙΙ denuo descripsit et in compluribus locis obscurioribus nostro rogatu
palimpsestum iterum inspexit. Eius sagacitate perfectum est ut unus
locus III, c. 45 p. 8³23, ¹18, qui adhue pessime habitus erat, emenda-
tione prorsus praeclara in integrum restitueretur. Utimur autem hac
oblata occasione ut molestum operarum errorem p. 794, 49, ubi im-
pressum est circumiecto eius loco quod debebat circmniectu, corrigamus.

Restat denique ut paucis significemus, per rationes, quae inter
nos et typographum intercesserunt, factum esse ut absolutis libris phi-
losophis manum, ut aiunt⁷ de tabula ipsi tolleremus. Cum au-
tem eius rationes postularent ut fragmenta quae vocant a nova
editione ne excluderentur, haec quidem ita describenda curavimus, ut
ab Orellio secundis curis retractata invenimus. ln Timaeo tamen nostris
copiis usi sumus; nam is liber, cum eius partes reliquae non ex di-
versis scriptoribus ops-ris tesselati instar concinnatae sint, omnino ex
fragmentis eximendus et inter reliquas scriptiones philosophas recipien-
dus erat. In Arati quoque Phaenomenis codicum Britannicorum lectiones'
Ottleio duce aliquanto accuratius indicavimus quam ab ipso Orellio
sactum est in Programmate Turicensi autumnali anni MDCCCXXXVII.

Scripsi Monachii ipsis Calendis Maiis a. 4862. ’

Carolus Halmius.

